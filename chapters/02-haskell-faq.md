# Перші питання

Мені ставили їх безліч разів. Відповідаю.

## &laquo;Що таке цей ваш Haskell?&raquo;

Haskell &mdash; чисто функціональна мова програмування загального призначення, може бути використана для вирішення широкого кола завдань. Компільована, але може вести себе і як скриптова. Багатоплатформова. Ледача, з суворою статичною типізацією. І вона не схожа на інші мови. Зовсім.

## &laquo;Це що, якась нова мова?&raquo;

Зовсім ні. Історія Haskell почалася ще в 1987 році. Ця мова була народжена у математичних колах, коли група людей вирішила створити найкращу функціональну мову програмування. У 1990 році вийшла перша версія мови, названої на честь відомого американського математика [Хаскела Каррі](https://uk.wikipedia.org/wiki/%D0%93%D0%B0%D1%81%D0%BA%D0%B5%D0%BB%D0%BB_%D0%9A%D0%B0%D1%80%D1%80%D1%96). У 1998 році мова була стандартизована, а починаючи з 2000-х почалося її повільне входження у світ практичного програмування. За ці роки мова удосконалювалася, і ось в 2010 побачив світ її оновлений стандарт. Так що ми маємо справу з мовою, яка старша ніж Java.

## &laquo;І хто його зробив?&raquo;

Haskell створювався багатьма людьми. Найбільш відома реалізація мови знайшла своє втілення в компіляторі GHC (The Glasgow Haskell Compiler), який народився в 1989 році в Університеті Глазго. У компілятора було кілька головних розробників, з яких найбільш відомі двоє, [Simon Peyton Jones](http://research.microsoft.com/en-us/people/simonpj/) і [Simon Marlow](http://community.haskell.org/~simonmar/). Згодом вагомий внесок у розробку GHC внесли ще кілька сотень людей. Вихідний код компілятора GHC [відкритий](https://ghc.haskell.org/trac/ghc). До речі, сам компілятор на 82% написаний на Haskell.

Для цікавих: вичерпну розповідь про історію Haskell і GHC читайте [тут](http://haskell.cs.yale.edu/wp-content/uploads/2011/02/history.pdf).

## &laquo;А бібліотеки для Haskell є?&raquo;

О так! У процесі читання ви познайомитеся з багатьма із них.

## &laquo;І що, його вже можна в production?&raquo;

Можна, і вже давно. З моменту виходу першого стандарту мова поліпшувалася, розвивалася її екосистема, з'являлися нові бібліотеки, виходили у світ книги. Сьогодні, в 2016, можна впевнено заявити, що Haskell повністю готовий до серйозного комерційного використання, про що свідчать історії успішного впровадження Haskell в бізнесі, в тому числі [великому](http://dshevchenko.biz/hs-research/Haskell-in-the-Large.pdf).

## &laquo;А поріг входження в Haskell високий?&raquo;

І так, і ні. Освоєння Haskell складне в першу чергу через його несхожість на інші мови, тому людям, що мають досвід роботи з іншими мовами, мізки поламати доведеться. Саме поламати, а не просто поворушити ними: Haskell змушує інакше поглянути навіть на звичні речі. З іншого боку, Haskell простіший від багатьох відомих мов. Не вірте мені на слово, незабаром ви й самі в цьому переконаєтеся. І знайте: багато людей, дізнавшись смак Haskell, категорично не бажають повертатися до інших мов. Я вас попередив.

## &laquo;А я чув ще про якісь монади&hellip;&raquo;

Так, є така справа. Деякі речі з світу Haskell не мають прямих аналогів в інших мовах програмування, і це вводить новачків в ступор. Але не турбуйтеся: я сам пройшов через цей ступор і добре вас розумію. Пам'ятайте: нове лише здається страшним.

## &laquo;А якщо порівняти його з C++/Python/Scala&hellip;&raquo;

Порівняння Haskell з іншими мовами виходить за рамки цієї книги. Кілька разів ви зустрінете тут шматочки коду на інших мовах, але я наводжу їх виключно для того, щоб підкреслити відмінність з Haskell, а зовсім не для порівняння в контексті &laquo;краще/гірше&raquo;.
